---
title: साप्ताहिक टाइम एंट्री को कस्टमाइज़ करें
description: इस टॉपिक में किसी संगठन की परिपाटियों का समर्थन करने वाले कस्टम बिज़नेस नियमों को लागू करने के तरीके के बारे में जानकारी प्रदान दी गई है।
author: stsporen
manager: kfend
ms.service: project-operations
ms.custom:
- dyn365-projectservice
ms.date: 07/09/2019
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: 3c4a508f2a67f87302f8b81640d2031fd5d2627b
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: hi-IN
ms.lasthandoff: 10/28/2020
ms.locfileid: "4127925"
---
# <a name="customize-weekly-time-entry"></a>साप्ताहिक टाइम एंट्री को कस्टमाइज़ करें 

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Microsoft Dynamics 365 Project Service Automation संस्करण 3.3 में Microsoft ने एक आधुनिक ग्रिड पेश किया, जिसके ज़रिये परियोजना के संसाधन एक बार में ही एक सप्ताह तक के लिए टाइम एंट्री कर सकते हैं। नई साप्ताहिक टाइम एंट्री ग्रिड तिथि, रो या सप्ताह के अनुसार एंट्री दिखा सकती है। संसाधन सप्ताह की टाइम एंट्री की कॉपी बना सकते हैं और पिछले सप्ताह से बल्क में कॉपी भी कर सकते हैं। सिस्टम कस्टमाइज़र फ़ील्ड को जोड़कर, अन्य इकाइयों हेतु लुकअप शामिल कर और अपने संगठन की परिपाटियों का समर्थन करने के लिए कस्टम बिज़नेस नियमों को लागू कर दृश्य को कस्टमाइज़ कर सकते हैं।

साइट मानचित्र द्वारा टाइम एंट्री और नई साप्ताहिक टाइम एंट्री तक पहुँचा जा सकता है। पूर्व में PSA संस्करणों का हिस्सा रहे नॉन-एक्स्टेंसिबल कस्टम टाइम एंट्री अनुभव के स्थान पर एक्स्टेंसिबल साप्ताहिक टाइम एंट्री ग्रिड और रीड-ओनली ग्रिड और कैलेंडर का वैकल्पिक अनुभव भी लाया गया है। इस परिवर्तन के कारण यूज़र साप्ताहिक मात्रा में टाइम एंट्री कर सकते हैं।

## <a name="page-layout"></a>पृष्ठ लेआउट
नई साप्ताहिक टाइम एंट्री ग्रिड टूलबार और दो मुख्य अनुभागों **आयाम** और **अवधि** वाला कस्टम कंट्रोल है। टूलबार में एक बटन है जो टाइम एंट्री ग्रिड के लिए केवल इस कस्टम कंट्रोल पर लागू होता है। इसके विपरीत पृष्ठ के शीर्ष पर बनी एक्शन पेन के बटन तीन प्रकार के कंट्रोल पर लागू होते हैं जो टाइम एंट्री के लिए समर्थित हैं: साप्ताहिक टाइम एंट्री कंट्रोल, रीड -ओनली कंट्रोल और कैलेंडर कंट्रोल।

### <a name="dimensions"></a>आयाम
**आयाम** अनुभाग में, वे सभी आयाम जिनके लिए टाइम एंट्री हो सकती है, को कॉलम हेडिंग के रूप में दिखाया जाता है। निम्न आयामों को आउट ऑफ़ द बॉक्स समर्थित किया जाता है:

- परियोजना
- परियोजना कार्य
- भूमिका
- Type
- प्रविष्टि स्थिति

**आयाम** अनुभाग में इनलाइन एडिटिंग की अनुमति नहीं दी गई है। यह अनुभाग एक ऐसे दृश्य द्वारा समर्थित है, जिससे कस्टम फ़ील्ड को साप्ताहिक टाइम एंट्री ग्रिड में शामिल किया जा सकता है। कस्टम फ़ील्ड शामिल करने के तरीके के बारे में जानकारी हेतु इसी टॉपिक में बाद में आने वाला "एक्स्टेंसिबिलिटी" अनुभाग देखें।

### <a name="duration"></a>अवधि
अवधि अनुभाग में सप्ताह के दिनों को कॉलम हेडर के रूप में दिखाया गया है। इस अनुभाग में इनलाइन एडिटिंग की जा सकती है। कुछ समय के बाद उपयुक्त आयाम वाली एंट्री रो बनाई जाती है, यूज़र उन आयामों पर लगाए गए टाइम की इनलाइन एंट्री कर सकते हैं।

## <a name="create-a-new-time-entry"></a>नई टाइम एंट्री बनाएँ
टाइम एंट्री ग्रिड में नई टाइम एंट्री बनाने के लिए **नया** का चयन करें। आपको **टाइम एंट्री तुरंत करें** डायलॉग बॉक्स दिखाई देगा। इस डायलॉग बॉक्स में यूज़र टाइम एंट्री की तिथि का चयन कर सकते हैं और फिर **परियोजना**, **परियोजना कार्य**, **रोल**, और **अवधि** के आयामों से जुड़ा डेटा मिनटों, घंटों या दिनों के हिसाब से या फिर **h**, **m**, या **d** टाइप कर और संख्या दर्ज कर कर सकते हैं। यूज़र विवरण और टिप्पणियां भी दर्ज कर सकते हैं, जिन्हें उस टाइम एंट्री के संदर्भ में बाहरी रूप से साझा किया जा सकता है। जब यूज़र अपने परिवर्तनों को सेव करते हैं तो उनके द्वारा आयामों में दर्ज किए गए मान **आयाम** अनुभाग में दिखाई देते हैं। **अवधि** फ़ील्ड में दर्ज की गई अवधि से जुडी जानकारी उस तिथि पर दिखाई देती है जिसके लिए टाइम एंट्री बनाई गई थी।

लुक-अप फ़ील्ड सिस्टम दृश्यों द्वारा समर्थित हैं। उदाहरण के लिए, यूज़र द्वारा किसी परियोजना को दर्ज किये जाने के बाद **परियोजना कार्य** फ़ील्ड को डिफ़ॉल्ट रूप से **कॉपी** दृश्य पर सेट किया जाता है। किसी यूज़र को नहीं एसाइन किए गए कार्यों की टाइम एंट्री बनाने के लिए लुकअप डायलॉग बॉक्स में **दृश्य बदलें** का चयन करें और फिर **सभी सक्रिय परियोजना कार्य** दृश्य का चुनाव करें।

## <a name="edit-a-time-entry"></a>टाइम एंट्री एडिट करें
टाइम एंट्री पृष्ठ पर कुछ फील्ड जैसे **विवरण** और **बाहरी टिप्पणियाँ** में मौजूद विवरण साप्ताहिक टाइम एंट्री ग्रिड में नहीं दिखाए जाते हैं। इसके बजाय एक छोटा त्रिकोणीय इंडिकेटर अवधि से जुड़े उन सेलों में दिखाई देता है, जिनमें ये अतिरिक्त विवरण मौजूद हैं। इस सेल का चयन करें और फिर **तुरंत एडिट करें** पेन में डेटा देखने के लिए **विवरण एडिट करें** का चयन करें। किसी विशिष्ट टाइम एंट्री के विवरण को एडिट या अपडेट करने के लिए, जो साप्ताहिक टाइम एंट्री ग्रिड का हिस्सा नहीं है, यूज़र को **तुरंत एडिट करें** पेन खोलना होगा।

## <a name="copy-a-time-entry-row"></a>टाइम एंट्री रो की कॉपी बनाएं
पहली बार टाइम एंट्री रो बनाए जाने के बाद यूज़र पूरी रो को नई रो में कॉपी करने के लिए **रो कॉपी करें** का चयन कर सकते हैं। जब इस तरह से किसी रो को कॉपी किया जाता है तो आयाम और अवधि भी कॉपी हो जाते हैं। यूज़र **अवधि** अनुभाग में आयाम का मान और इनलाइन अवधि को अपडेट करने के लिए **एडिट** का चयन कर सकते हैं।

## <a name="open-a-time-entry"></a>कोई टाइम एंट्री खोलें
सबसे प्रमुख क्षेत्रों में सर्वोत्तम और तुरंत एंट्री संभव बनाने के लिए साप्ताहिक टाइम एंट्री ग्रिड में चयनित आयामों और समय अवधियों का सबसेट दिखाई देता है। किसी एकल टाइम एंट्री के सभी विवरणों को देखने के लिए **एंट्री एडिट करें** में **खोलें** का चयन करें।

## <a name="submit-a-time-entry"></a>कोई टाइम एंट्री सब्मिट करें
यूज़र सेलों का एक ब्लॉक या पूरी टाइम एंट्री रो का चयन कर एकल टाइम एंट्री या टाइम एंट्री का समूह सब्मिट कर सकते हैं और फिर **सबमिट** का चयन कर सकते हैं। सब्मिटेड टाइम एंट्री ऐसी एंट्री के तौर पर नज़र आती हैं जो अनुमोदनकर्ताओं के **अनुमोदन** पृष्ठ पर लंबित पड़ी हैं। एंट्री सफलतापूर्वक सबमिट होने के बाद एडिट नहीं की जा सकती हैं।

## <a name="recall-a-time-entry"></a>कोई टाइम एंट्री रीकॉल करें
आप अपने द्वारा सबमिट की गई टाइम एंट्री को रीकॉल कर सकते हैं। आप कोई एकल टाइम एंट्री, टाइम एंट्री का ब्लॉक या टाइम एंट्री की पूरी रो रीकॉल कर सकते हैं। रीकॉल की गई टाइम एंट्री संसाधनों को एडिटिंग के लिए उपलब्ध हैं।

## <a name="time-entry-status"></a>टाइम एंट्री की स्थिति
नई टाइम एंट्री को स्वचालित रूप से **ड्राफ्ट** की स्थिति एसाइन की जाती है। जब कोई टाइम एंट्री सबमिट की जाती है तो इसकी स्थिति अपडेट होकर **सब्मिटेड** हो जाती है। जब सब्मिट की गई टाइम एंट्री को स्वीकृति मिलती है तो इसकी स्थिति अपडेट होकर **स्वीकृत** हो जाती है। यदि कोई टाइम एंट्री अस्वीकार की जाती है तो उसकी स्थिति को अपडेट कर **लौटाया गया** किया जाता है और वह एंट्री सुधार करने और री-सब्मिशन के लिए उपलब्ध हो जाती है। केवल वे टाइम एंट्री हटाई जा सकती हैं जो **ड्राफ्ट** की स्थिति में हैं।

## <a name="view-rejection-comments"></a>अस्वीकृति से जुड़ी टिप्पणियां देखें
जब कोई टाइम एंट्री को किसी अनुमोदक द्वारा अस्वीकार किया जाता है उस तो संसाधन को उस अस्वीकृति के कारण समझने में मदद करने के लिए अनुमोदक अस्वीकृति से जुड़ी टिप्पणियाँ शामिल कर सकता है। किसी टाइम एंट्री की अस्वीकृति से जुड़ी टिप्पणियां देखने हेतु **एंट्री खोलें** देखें। अस्वीकृति से जुड़ी टिप्पणियां टाइमलाइन में दिखाई देंगी। उस एंट्री को री- सब्मिट करने से पहले वह संसाधन टाइमलाइन में अस्वीकृति से जुड़ी टिप्पणियों का जवाब दे सकता है।

## <a name="copy-week"></a>सप्ताह की प्रतिलिपि बनाएँ
कुछेक टाइम एंट्री बनाए जाने के बाद यूज़र **सप्ताह को कॉपी करें** का चयन कर अतिरिक्त टाइम एंट्री बना सकते हैं। आपको **कॉपी** डायलॉग बॉक्स दिखाई देगा। **अवधि से** अनुभाग में **प्रारंभ दिनांक** और **समाप्ति दिनांक** फ़ील्ड का उपयोग कर वह तिथि रेंज स्पेसिफाई करें, जिनसे आप टाइम एंट्री कॉपी करना चाहते हैं। **अवधि तक** अनुभाग में **प्रारंभ दिनांक** फ़ील्ड में वह तिथि स्पेसिफाई करें जिसके लिए आप टाइम एंट्री बनाना चाहते हैं। इसके बाद **कॉपी करें** का चयन करें। तक अवधि में दी गई तिथि के लिए, "से" अवधि में सप्ताह के संबंधित दिन के लिए टाइम एंट्री की कॉपी बनाई जाती है। उदाहरण के लिए पिछले सप्ताह के सोमवार की टाइम एंट्री को उस सप्ताह के सोमवार में कॉपी किया जाता है, जिसे "तक" अवधि के तौर पर स्पेसिफाई किया गया हो।

## <a name="import"></a>आयात करें
इसी मूल प्रोसेस को बुकिंग, एसाइनमेंट और एक्सचेंजों से इम्पोर्ट करने में प्रयोग किया जाता है। यूज़र वह तिथि रेंज स्पेसिफाई कर सकते हैं, जिनसे बुकिंग इम्पोर्ट की जाती हैं। इसके बाद उन्हें स्पष्ट रूप से उन बुकिंग का चयन करना होगा, जिन्हें ड्राफ्ट टाइम एंट्री में कॉपी किया जाना है। पिछले संस्करण में सुझाए गई टाइम एंट्री ग्रिड और कैलेंडर में दिखाई देती थीं और सेशन के रिफ्रेश होने पर खो जाती थीं।

## <a name="extensibility"></a>विस्तारणीयता
### <a name="add-custom-fields-that-have-lookups-to-other-entities"></a>उन कस्टम फील्ड को जोड़ें, जिनमें अन्य इकाइयों के लिए लुकअप हैं
साप्ताहिक टाइम एंट्री ग्रिड में किसी कस्टम फ़ील्ड को शामिल करने में तीन मुख्य चरण हैं।

1.  कस्टम फ़ील्ड को तुरंत बनाएं डायलॉग बॉक्स में शामिल करें।
2.  कस्टम फ़ील्ड दिखाने के लिए ग्रिड को कॉन्फ़िगर करें।
3.  कस्टम फ़ील्ड को, जैसा उचित हो, रो एडिट टास्क फ्लो या सेल एडिट टास्क फ़लो में शामिल करें।

आपको यह भी सुनिश्चित करना होगा कि नए फील्ड को रो या सेल एडिट टास्क फ़लो में आवश्यक वेलिडेशन प्राप्त हैं। इस चरण के भाग के तौर पर आपको टाइम एंट्री की स्थिति के आधार पर फ़ील्ड को लॉक करना होगा।

#### <a name="add-the-custom-field-to-the-quick-create-dialog-box"></a>कस्टम फ़ील्ड को तुरंत बनाएं डायलॉग बॉक्स में शामिल करें
आपको कस्टम फील्ड को टाइम एंट्री बनाएं तुरंत बनाएं डायलॉग बॉक्स में शामिल करना होगा। ताकि यूज़र **नया** बटन का उपयोग कर टाइम एंट्री शामिल करते समय इसका मान दर्ज कर सकें।

#### <a name="configure-the-grid-to-show-the-custom-field"></a>कस्टम फ़ील्ड दिखाने के लिए ग्रिड को कॉन्फ़िगर करें
साप्ताहिक टाइम एंट्री ग्रिड में किसी कस्टम फ़ील्ड को शामिल करने के दो तरीके हैं। पहला विकल्प है **मेरी साप्ताहिक टाइम एंट्री** को कस्टमाइज़ करना और इसमें कस्टम फ़ील्ड को शामिल करना। आप उन विशेषताओं को दृश्य में एडिट कर ग्रिड में कस्टम फ़ील्ड की स्थिति और आकार चुन सकते हैं।

दूसरा विकल्प है कोई नया कस्टम टाइम एंट्री दृश्य बनाना और इसे डिफ़ॉल्ट दृश्य के रूप में सेट करना। ग्रिड में आपकी पसंद के कॉलमों के अलावा इस दृश्य में ग्रिड में **विवरण** और **बाहरी टिप्पणियां** फ़ील्ड शामिल होने चाहिए। आप उन विशेषताओं को दृश्य में एडिट कर ग्रिड की स्थिति, आकार और डिफ़ॉल्ट क्रम चुन सकते हैं। इसके बाद इस दृश्य का कस्टम कंट्रोल कॉन्फ़िगर करें ताकि यह **टाइम एंट्री ग्रिड** कंट्रोल हो। इस कंट्रोल को दृश्य में शामिल करें और वेब, फोन और टैबलेट के लिए इसका चयन करें। इसके बाद साप्ताहिक टाइम एंट्री ग्रिड के लिए पैरामीटर कॉन्फ़िगर करें। **प्रारंभ दिनांक** फ़ील्ड को **msdyn_date** पर सेट करें, **अवधि** फ़ील्ड को **msdyn_duration** पर सेट करें, और **स्थिति** फ़ील्ड को **msdyn_entrystatus** पर सेट करें। डिफ़ॉल्ट दृश्य के लिए **रीड-ओनली स्टेटस लिस्ट** फ़ील्ड को **192350002,192350003,192350004** पर सेट किया जाता है, **रो एडिट टास्क फ्लो** फ़ील्ड को **msdyn_timeentryrowedit** पर सेट किया जाता है और **सेल एडिट टास्क फ़्लो** फ़ील्ड को **msdyn_timeentryedit** पर सेट किया जाता है। आप रो या सेल एडिटिंग के लिए अलग कार्य-आधारित अनुभव (TBX) का उपयोग करने या रीड -ओनली फील्ड को शामिल करने या उन्हें हटाने के लिए इन फील्ड को कस्टमाइज़ कर सकते हैं। ये फील्ड किसी स्थिर मान से बंधे होने चाहिए।

#### <a name="add-the-custom-field-to-the-appropriate-edit-task-flow"></a>कस्टम फ़ील्ड को उचित एडिट टास्क फ्लो में शामिल करें।
एडिट के लिए उपयोग किए जाने वाले TBX पृष्ठ **प्रोसेस ओं** के अंतर्गत मिल सकते हैं। डिफ़ॉल्ट पृष्ठ हैं **Project Service - टाइम एंट्री रो एडिट** और **Project Service - टाइम एंट्री एडिट**। आप इन डिफ़ॉल्ट पृष्ठों को एडिट कर सकते हैं या नए कस्टम TBX पृष्ठ बना सकते हैं।

> [!NOTE] 
> इन दोनों विकल्पों से **परियोजना** और **परियोजना कार्य** इकाइयों से कुछ आउट-ऑफ-बॉक्स फ़िल्टरिंग हट जाएंगी, ताकि इकाइयों के सभी लुकअप दृश्य दिखाई दें। आउट ऑफ़ द बॉक्स केवल प्रासंगिक लुकअप दृश्य दिखाई देते हैं।

आपको कस्टम फ़ील्ड के लिए उपयुक्त टास्क फ्लो निर्धारित करना होगा। सर्वाधिक संभावना इस बात की है कि यदि आपने फ़ील्ड को ग्रिड में शामिल किया है तो यह रो एडिट टास्क फ्लो में जाना चाहिए जो उन फ़ील्ड के लिए उपयोग होती है जो टाइम एंट्री की पूरी रो पर लागू होते हैं। यदि कस्टम फ़ील्ड में हर दिन कोई अनन्य मान हो, जैसे कि **समाप्ति समय** के लिए कस्टम फ़ील्ड, तो इसे सेल एडिट टास्क फ्लो में जाना चाहिए।

कस्टम फ़ील्ड को टास्क फ्लो में शामिल करने हेतु **फ़ील्ड** एलीमेंट को पृष्ठ पर उपयुक्त स्थिति में ड्रैग करें और फिर उसकी विशेषताएं सेट करें। **स्रोत** विशेषता को **टाइम एंट्री** में सेट करें और कस्टम फ़ील्ड में **डेटा फ़ील्ड** विशेषता सेट करें। **फ़ील्ड** विशेषता TBX पृष्ठ पर डिस्प्ले नाम स्पेसिफाई करती है। फ़ील्ड में अपने परिवर्तनों को सेव करने के लिए **लागू करें** का चयन करें। उसके बाद पृष्ठ में अपने परिवर्तनों को सेव करने के लिए **अपडेट** का चयन करें।

इसके बजाय कोई नया कस्टम TBX पृष्ठ उपयोग करने के लिए नई प्रोसेस बनाएं। श्रेणी को **बिज़नेस प्रोसेस फ्लो** पर सेट करें, इकाई को **टाइम एंट्री** पर सेट करें और बिज़नेस प्रोसेस के प्रकार को **प्रोसेस को टास्क फ्लो के तौर पर रन करें** पर सेट करें। **विशेषताएं** के तहत **पृष्ठ नाम** विशेषता को पृष्ठ के डिस्प्ले नाम पर सेट किया जाना चाहिए। सभी संबंधित फ़ील्ड को TBX पृष्ठ में शामिल करें। प्रोसेस को सेव कर सक्रिय करें और फिर प्रोसेस पर **नाम** के मान के लिए प्रासंगिक टास्क फ्लो की कस्टम कंट्रोल विशेषता को अपडेट करें।

### <a name="add-new-option-set-values"></a>नया ऑप्शन सेट मान शामिल करें
आउट-ऑफ-बॉक्स फ़ील्ड में ऑप्शन सेट मान शामिल करने के लिए फ़ील्ड का एडिट पृष्ठ खोलें और फिर **टाइप करें** के तहत ऑप्शन सेट के साथ **एडिट** करें का चयन करें। इसके बाद कोई नया ऑप्शन शामिल करें जिसमें कोई कस्टम लेबल और रंग हो। यदि आप कोई नई टाइम एंट्री शामिल करना चाहते हैं तो आउट-ऑफ-बॉक्स फ़ील्ड का नाम **एंट्री की स्थिति** होगा, न कि **स्थिति**।

### <a name="designate-a-new-time-entry-status-as-read-only"></a>किसी नई टाइम एंट्री को रीड -ओनली का नाम दें
किसी नई टाइम एंट्री की स्थिति को रीड-ओनली बनाने के लिए, **केवल-पठन स्थिति सूची** के गुण नई टाइम एंट्री के मान (संख्या, लेबल नहीं) शामिल करें। टाइम एंट्री ग्रिड का एडिटेबल भाग नई स्थिति वाली पंक्तियों के लिए लॉक हो जाएगा।
इसके बाद **टाइम एंट्री पंक्ति संपादन** और **टाइम एंट्री संपादन** TBX पृष्ठ पर सभी फील्ड को लॉक करने के लिए बिज़नेस के नियम शामिल करें। आप इन पृष्ठों के बिज़नेस के नियमों तक पहुंचने के लिए विहसिहत पृष्ठ का बिज़नेस प्रोसेस फ्लो एडिटर को खोल कर **बिज़नेस के नियम** का चयन कर सकते हैं। आप मौजूदा बिज़नेस के नियमों की स्थिति में नई स्थिति जोड़ सकते हैं या फिर आप नई स्थिति के लिए नया बिज़नेस का नियम जोड़ सकते हैं।

### <a name="add-custom-validation-rules"></a>कस्टम वेलिडेशन नियम शामिल करें
साप्ताहिक टाइम एंट्री ग्रिड अनुभव के लिए आप दो प्रकार के वेलिडेशन नियम जोड़ सकते हैं: • क्लाइंट-साइड बिज़नेस के नियम जो तुंरत बनाएं डायलॉग बॉक्स और TBX पृष्ठों पर काम करते हैं • सर्वर-साइड प्लग-इन वेलिडेशन जो सभी टाइम एंट्री अपडेट पर लागू होते हैं।

#### <a name="business-rules"></a>व्यवसाय नियम
फील्ड को लॉक और अनलॉक करने के लिए बिज़नेस के नियमों का उपयोग करें, फ़ील्ड में डिफ़ॉल्ट मान दर्ज करें, और उन वेलिडेशन को परिभाषित करें जिनके लिए केवल वर्तमान टाइम एंट्री रिकॉर्ड से जानकारी वाँछित है। आप किसी TBX पृष्ठ के बिज़नेस के नियम तक पहुंचने के लिए इस पृष्ठ का बिज़नेस प्रोसेस फ्लो एडिटर खोल कर **बिज़नेस के नियम** का चयन कर सकते हैं। इसके बाद आप मौजूदा बिज़नेस के नियम एडिट कर सकते हैं या कोई नया बिज़नेस का नियम शामिल कर सकते हैं। और अधिक कस्टमाइज़्ड सत्यापनों के लिए आप JavaScript चलाने के लिए किसी बिज़नेस के नियम का उपयोग कर सकते हैं।

#### <a name="plug-in-validations"></a>प्लग-इन सत्यापन
आपको प्लग-इन वेलिडेशन का उपयोग किसी भी ऐसे वेलिडेशन के मामले में करना चाहिए, जिसमें एकल टाइम एंट्री रिकॉर्ड में उपलब्ध संदर्भ से अधिक जानकारी वांछित है या जिनके लिए आप आप ग्रिड में इनलाइन अपडेट पर कोई वेलिडेशन चलाना चाहते हैं। वेलिडेशन पूरा करने के लिए **टाइम एंट्री** इकाई पर कस्टम प्लग-इन बनाएं।

> [!IMPORTANT] 
> वर्तमान में जब कोई प्लग-इन वेलिडेशन फेल हो जाता है तो एक ज्ञात समस्या के कारण TBX पृष्ठों पर यूज़र जानकारी को ठीक नहीं कर पाते हैं। अस्थायी समाधान के रूप में आप इस स्थिति को यथासंभव रोकने के लिए बिज़नेस के नियमों के वेलिडेशन सेट करें।
