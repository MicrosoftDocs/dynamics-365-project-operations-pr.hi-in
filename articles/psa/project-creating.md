---
title: प्रोजेक्ट शेड्यूल
description: इस विषय में शेड्यूल तैयार करने के बारे में जानकारी दी गई है।
author: ruhercul
manager: kfend
ms.service: project-operations
ms.custom:
- dyn365-projectservice
ms.date: 3/01/2019
ms.topic: article
ms.author: ruhercul
audience: Admin
search.audienceType:
- admin
- customizer
- enduser
search.app:
- D365CE
- D365PS
- ProjectOperations
ms.openlocfilehash: bad7a8712057b60d202c37cc75ea68bf04fd4cc9
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: hi-IN
ms.lasthandoff: 10/28/2020
ms.locfileid: "4123239"
---
# <a name="project-schedules"></a>प्रोजेक्ट शेड्यूल 

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

प्रोजेक्ट शेड्यूल यह बताता है कि कौन सा काम पूरा किया जाना है, कौन से रिसोर्स काम करेंगे और काम करने की समय-सीमा क्या है। यह ऐसे सभी कार्यों को बताता है जो प्रोजेक्ट को समय पर सुपुर्द करने से संबंधित हैं। Dynamics 365 Project Service Automation में, आप कार्य को छोटे-छोटे टास्क में विभाजित करते हुए, प्रत्येक टास्क को पूरा करने के लिए आवश्यक समय का अनुमान लगाते हुए, टास्क की निर्भरता तय करते हुए, टास्क की समय-अवधि तय करते हुए और टास्क को करने वाले सामान्य रिसोर्स का अनुमान लगाते हुए प्रोजेक्ट शेड्यूल बनाते हैं। प्रोजेक्ट शेड्यूल प्रोजेक्ट पेज के **शेड्यूल** टैब पर बनाया जाता है।
 
## <a name="tasks"></a>कार्य

प्रोजेक्ट शेड्यूल बनाने का पहला चरण कार्य को छोटे-छोटे हिस्सों में विभाजित करना होता है। PSA में शेड्यूल निम्नलिखित सुविधाएँ प्रदान करता है:

- परियोजना रूट नोड
- सारांश या कंटेनर कार्य
- लीफ़ नोड कार्य

### <a name="project-root-node"></a>परियोजना रूट नोड

प्रोजेक्ट रूट नोड, प्रोजेक्ट का सर्वोच्च-स्तर का समरी टास्क होता है। सभी अन्य परियोजना कार्य इसके अंतर्गत बनाए जाते हैं. रूट नोड का नाम हमेशा प्रोजेक्ट के नाम से सेट किया जाता है। रूट नोड के प्रयास, तारीखें और अवधि उसके नीचे के पदानुक्रम के मूल्यों पर आधारित होते हैं। आप रूट नोड के गुणों को संपादित नहीं कर सकते। आप रूट नोड को हटा भी नहीं सकते।

### <a name="summary-or-container-tasks"></a>सारांश या कंटेनर कार्य 

समरी टास्क में उनके तहत उप कार्यों या कंटेनर टास्क शामिल होते हैं। उनका अपना कोई कार्य प्रयास या लागत नहीं होता है। इसके बजाय, उनके कार्य प्रयास और लागत उनके कंटेनर टास्क के कार्य प्रयास और लागत से जुड़े होते हैं। समरी टास्क की प्रारंभ तिथि कंटेनर टास्क की प्रारंभ तिथि होती है और अंतिम तिति कंटेनर टास्क की अंतिम तिथि होती है। समरी टास्क के नाम को एडिट किया जा सकता है लेकिन उसके शेड्यूलिंग गुणधर्मों (प्रयास, तिथि और अवधि) को एडिट नहीं किया जा सकता। यदि आप किसी सारांश टास्क को हटाते हैं तो आप उसके सभी कंटेनर टास्क को भी हटा देते हैं।

### <a name="leaf-node-tasks"></a>लीफ़ नोड कार्य

लीफ नोड टास्क प्रोजेक्ट के सबसे छोटे कार्य को बताते हैं। उनका अनुमानित प्रयास, संसाधन, निर्धारित प्रारंभ और अंतिम तिथियाँ और अवधि होते हैं।
 
## <a name="creating-a-task-hierarchy"></a>टास्क का पदानुक्रम बनाना

आप निम्नलिखित विकल्पों का इस्तेमाल करते हुए टास्क का पदानुक्रम बना सकते हैं:

- **कार्य जोड़ें** बटन
- **इंडेंट कार्य** बटन
- **आउटडेंट कार्य** बटन
- **ऊपर ले जाएँ** और **नीचे ले जाएँ** बटन
- पहुँच-योग्यता और कीबोर्ड शॉर्टकट

### <a name="add-task"></a>कार्य जोड़ें

**कार्य जोड़ें** बटन से आप पदानुक्रम में नया टास्क बना सकते हैं। यदि आप एक पोज़ीशन का चयन नहीं करते हैं तो टास्क अंत में जुड़ जाता है। 

प्रत्येक टास्क के लिए एक शेड्यूल ID दिया जाता है। शेड्यूल ID टास्क की गहनता और पदानुक्रम में उसकी पोज़ीशन को बताता है। इसमें आउटलाइन नंबरिंग का इस्तेमाल किया जाता है। प्रोजेक्ट रूट नोड के तहत पहले स्तर के टास्क के लिए, 1, 2, 3, और इसी क्रम की नंबरिंग योजना का इस्तेमाल किया जाता है। पहले स्तर के टास्क के लिए, 1.1, 1.2, 1.3, और इसी क्रम की नंबरिंग योजना का इस्तेमाल किया जाता है।

### <a name="indent-task"></a>इंडेंट कार्य

जब टास्क का इंडेंट कर दिया जाता है तो यह उस टास्क का हिस्सा बन जाता है जो इसके सीधे ऊपर होता है। इसके बाद टास्क के शेड्यूल ID की दोबारा गणना की जाती है ताकि वह अपने नए पैरेंट के शेड्यूल ID पर आधारित हो और आउटलाइन नंबरिंग योजना का पालन करे। पैरेंट टास्क अब एक समरी टास्क या कंटेनर टास्क है। इस प्रकार, यह अपने छोटे टास्क का रोलअप बन जाता है।

### <a name="outdent-task"></a>आउटडेंट टास्क 

जब किसी टास्क को आउटडेंट किया जाता है तो यह उस टास्क का छोटा हिस्सा नहीं रह जाता जिसका वह पैरेंट था। इसके बाद शेड्यूल ID का दोबारा परिकलन किया जाता है ताकि यह टास्क की अद्यतन गहराई पदानुक्रम में इसकी पोज़ीशन को बता सके। पिछले पैरेंट टास्क के प्रयास, लागत और तिथियों का दोबारा परिकलन किया जाता है ताकि वे इस टास्क में शामिल न हो सकें।

### <a name="move-up-and-move-down"></a>ऊपर ले जाएँ और नीचे ले जाएँ 

**ऊपर ले जाएँ** और **नीचे ले जाएँ** बटन इसके पैरेंट पदानुक्रम में टास्क की पोज़ीशन को बदल देते हैं। इस प्रकार के परिवर्तन टास्क के प्रयास, लागत, तिथियों या अवधि को प्रभावित नहीं करते। केवल टास्क का शेड्यूल ID प्रभावित होता है। शेड्यूल ID का दोबारा परिकलन किया जाता है ताकि यह छोटे टास्क की पैरेंट सूची में टास्क की नई पोज़ीशन को दर्शा सके।

### <a name="accessibility-and-keyboard-shortcuts"></a>पहुँच-योग्यता और कीबोर्ड शॉर्टकट

**शेड्यूल** ग्रिड पूरी तरह पहुँच में होता है और नरेटर, JAWS, या NVDA जैसे स्क्रीन रीडरों में इसका इस्तेमाल किया जा सकता है। आप एरो कुंजी (जैसा कि Microsoft Excel में होता है), का इस्तेमाल करते हुए ग्रिड एरिया में संचलन कर सकते हैं, आप इंटरैक्टिव UI एलीमेंट द्वारा टैब कुंजी को आगे ले जा सकते हैं और ड्रॉप-डाउन मेन्यू का चयन करते हुए डाउन एरो कंजी, एंटर कुंजी या स्पेसबार का इस्तेमाल कर सकते हैं। कॉलम हेडर भी इंटरेक्टिव होते हैं। आप कॉलम को छिपा या दिखा सकते हैं, कॉलम हेडर में आगे-पीछे जाने के लिए टैब कुंजी और एरो कुंजी का इस्तेमाल कर सकते हैं और टूलबार में एक्शन बटन का इस्तेमाल कर सकते हैं। इसके अलावा, आप कीबोर्ड के निम्नलिखित शॉर्टकट का इस्तेमाल कर सकते हैं:

- **रिफ़्रेश करें**: ALT+SHIFT+F5
- **जोड़ें**: ALT+SHIFT+Insert
- **हटाएँ**: ALT+SHIFT+Delete
- **ऊपर/नीचे ले जाएँ**: ALT+SHIFT+Up/Down arrows
- **इंडेंट/आउटडेंट**: ALT_SHIFT+Left/Right arrows
- **पदानुक्रम विस्तृत/संकुचित करें**: ALT+SHIFT+Plus/Minus कुंजियाँ

## <a name="task-attributes"></a>कार्य एट्रिब्‍यूट

टास्क का नाम उस कार्य को बताता है जिसे पूरा किया जाना है। PSA में, टास्क से संबंधित विशेषताएँ, टास्क के शेड्यूल और उसकी स्टाफ़ की ज़रूरतों को बताते हैं।

> ![कार्य एट्रिब्‍यूट](media/project-2.png)
 
### <a name="schedule-attributes"></a>शेड्यूल एट्रिब्‍यूट

**प्रयास**, **प्रारंभ तिथी**, **अंतिम तिथि**, और **अवधि** गुण टास्क के शेड्यूल को परिभाषित करते हैं।

अतिरिक्त शेड्यूल गुण इस प्रकार हैं:

- **प्रयास के घंटे**: टास्क को पूरा करने के लिए आवश्यक घंटों का प्राक्कलन दर्ज करें। 
- **अवधि**: टास्क को पूरा करने के लिए आवश्यक कार्यदिवसों की संख्या बताएँ।
- **शेड्यूल ID**: इस स्वचालित निर्मित ID का इस्तेमाल पदानुक्रम में टास्क का क्रम तय करने के लिए किया जाता है। टास्क के बीच की निर्भरता वास्तविक क्रम को व्यवस्थित करती है जिसमें टास्क पर काम किया जाता है।
 
### <a name="staffing-attributes"></a>स्‍टाफ़िंग एट्रिब्‍यूट

स्टाफ़ संबंधी गुण शेड्यूल में **संसाधन** फील्ड में देखे जा सकते हैं। आप विद्यमान रिसोर्स में खोज सकते हैं या **निर्माण** पर क्लिक करते हुए और **त्वरित बनाएँ** पैन में देख सकते हैं, नए रिसोर्स के रूप में प्रोजेक्ट टीम सदस्य जोड़ सकते हैं।

**रोल**, **संसाधन इकाई**, और **पद का नाम** फील्ड का इस्तेमाल टास्क की स्टाफ़ संबंधी आवश्यकताओं को बताते हैं। टास्क शेड्यूल के साथ-साथ इन स्टाफ़ संबंधी गुणों का इस्तेमाल यह टास्क पूरा करने के लिए उपलब्ध रिसोर्स का पता लगाने के लिए किया जाता है।

**रोल** - टास्क को करने के लिए आवश्यक रिसोर्स का प्रकार बताता है।

**संसाधन इकाई** - उस यूनिट को बताती है जहाँ से टास्क के रिसोर्स को असाइन किया गया है। यह गुण टास्क की लागत और बिक्री के प्राक्कलनों को प्रभावित करता है यदि रिसोर्स की लागत और बिल दर रिसोर्सिंग यूनिट के आधार पर निर्धारित किए गए हों।

**पद का नाम** – कार्य करने वाले रिसोर्स के लिए प्लेसहोल्डर के रूप में सेवा प्रदान करने वाले सामान्य रिसोर्स का दोस्ताना नाम दर्ज करें।

**संसाधन** फील्ड में सामान्य रिसोर्स या नामित रिसोर्स के पता लगने पर उसके पोज़ीशन का नाम होता है।

**श्रेणी** फील्ड में वह मूल्य होता है जो समूहित किए जाने वाले टास्क के कार्य के व्यापक प्रकार को दर्शाता है। यह फील्ड शेड्यूलिंग या स्टाफिंग को प्रभावित नहीं करता। इसका इस्तेमाल केवल रिपोर्टिंग के लिए किया जाता है।

### <a name="task-dependencies"></a>कार्य निर्भरताएँ 

PSA में आप शेड्यूल का इस्तेमाल टास्क के बीच पूर्ववर्ती संबंध बनाने के लिए कर सकते हैं। **टास्क** के तहत **पूर्वगामी** फील्ड उस टास्क को दर्शाने वाले एक या अधिक मूल्य को बताता है जिस पर वह टास्क निर्भर है। जब किसी टास्क को प्रीडेसेसर मूल्य असाइन किए जाते हैं तो प्रीडेसेसर के सभी टास्क पूरे होने के बाद ही टास्क शुरु किया जा सकता है। निर्भरता के कारण, टास्क की निर्धारित प्रारंभ तिथि को उस तारीख से रीसेट किया जाता है जब प्रीडेसेसर के टास्क पूरी हो जाते हैं।

टास्क मोड का पूर्वगामी/निर्भर टास्क की प्रारंभ और अंतिम तिथियों में किए जाने वाले अपडेट पर कोई प्रभाव नहीं पड़ता।

## <a name="task-mode"></a>कार्य मोड 

टास्क मोड लीफ नोड टास्क की शेड्यूलिंग तय करता है। PSA प्रत्येक टास्क के लिए दो टास्क मोड का समर्थन करता है: स्वचालित शेड्यूलिंग और मैनुअल शेड्यूलिंग।

### <a name="auto-scheduling"></a>ऑटो-शेड्यूलिंग 
 
जब किसी टास्क के लिए टास्क मोड को **स्वचालित रूप से शेड्यूल किया गया** पर सेट किया जाता है तो टास्क शेड्यूलिंग इंजन टास्क का शेड्यूल तय करने के लिए टास्क के गुणों पर शेड्यूलिंग नियमों का प्रयोग करता है।

#### <a name="scheduling-rules"></a>शेड्यूलिंग नियम

डिफाल्ट द्वारा, यदि किसी लीफ नोड टास्क में कोई प्रीडेसेसर न हो, तो उसकी प्रारंभ तिथि को प्रोजेक्ट की शेड्यूल की गई प्रारंभ तिथि में सेट किया जाता है। लीफ़ नोड कार्य की अवधि की गणना हमेशा उसके प्रारंभ और समाप्ति दिनांकों के बीच कार्य दिवसों की संख्या के रूप में की जाती है. जब टास्क का शेड्यूल स्वचालित हो तो शेड्यूलिंग इंजन इन नियमों का पालन करता है:

- टास्क की प्रारंभ और अंतिम तिथियाँ प्रोजेक्ट के शेड्यूलिंग कैलेंडर के अनुसार कार्य दिवस होना चाहिए। 
- ऐसे अनेक टास्क जिनमें प्रीडेसेसर के टास्क हैं, प्रारंभ तिथि को अपने आप उसके प्रीडेसेसर की नवीनतम और अंतिम तिथि में सेट किया जाता है।
- प्रयास का परिकलन इस फार्मूले का प्रयोग करते हुए किया जाता है: प्रोजेक्ट के कैलेंडर में मानक कार्यदिवसों में लोगों की संख्या × अवधि × घंटे.

### <a name="manual-scheduling"></a>मैन्युअल शेड्यूलिंग

यदि स्वचालित शेड्यूलिंग के नियम आपकी आवश्यकता को पूरा नहीं करते हैं तो आप टास्क मोड को **मैन्युअल रूप से शेड्यूल किया गया** में सेट कर सकते हैं। इस सेटिंग से शेड्यूलिंग इंजन अन्य शेड्यूलिंग गुणों के मूल्य का परिकलन करने बंद कर देता है। टास्क मोड से संबंध न रखते हुए, यदि आप टास्क में प्रीडेसेसर को सेट करते हैं तो आश्रित के टास्क की प्रारंभ तिथि निश्चित रूप से प्रभावित होगी।
