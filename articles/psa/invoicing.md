---
title: Project Service Automation में इनवॉइस करना
description: यह विषय बीजक बनाने संबंधी सूचना प्रदान करता है।
author: rumant
ms.custom:
- dyn365-projectservice
ms.date: 08/03/2020
ms.topic: article
ms.author: rumant
audience: Admin
search.audienceType:
- admin
- customizer
- enduser
search.app:
- D365PS
- ProjectOperations
ms.openlocfilehash: 58259c05939cfe870ce5e36b4a0221cd93b8e8d2b4be582efc9167e82579699e
ms.sourcegitcommit: 7f8d1e7a16af769adb43d1877c28fdce53975db8
ms.translationtype: HT
ms.contentlocale: hi-IN
ms.lasthandoff: 08/06/2021
ms.locfileid: "6985503"
---
# <a name="invoicing-in-project-service-automation"></a>Project Service Automation में इनवॉइस करना

[!include [banner](../includes/psa-now-project-operations.md)]

[!INCLUDE[cc-applies-to-psa-app-3.x](../includes/cc-applies-to-psa-app-3x.md)]

Dynamics 365 Project Service Automation में बीजक बनाना उपयोगी होता है क्योंकि इससे परियोजना प्रबंधकों को ग्राहकों के लिए बीजक बनाने से पहले दूसरे स्तर का अनुमोदन मिलता है। प्रोजेक्ट के टीम सदस्यों द्वारा समय और खर्च संबंधी प्रविष्टियाँ प्रस्तुत करने को अनुमोदित कर दिया जाता है, प्रथम स्तर का अनुमोदन पूरा हो जाता है।

निम्नलिखित कारणों से, PSA की डिज़ाइन ग्राहक-उन्मुख बीजक तैयार करने के लिए नहीं की जाती:

- इसमें कर सूचना शामिल नहीं होती।
- यह सटीक मुद्रा विनिमय दरों का इस्तेमाल करते हुए बीजक की मुद्रा को अन्य मुद्राओं में परिवर्तित नहीं कर सकता।
- यह प्रिंट करने के लिए बीजकों को सही ढंग से फार्मेट नहीं कर सकता।

इसके बजाय, आप ग्राहक-उन्मुख बीजक तैयार करने के लिए वित्तीय या लेखांकन प्रणाली का इस्तेमाल कर सकते हैं जिसमें PSA में तैयार बीजक के प्रस्तावों से सूचना का उपयोग किया जाता है।

## <a name="creating-project-invoices-in-psa"></a>PSA में प्रोजेक्ट के बीजक तैयार करना

प्रोजेक्ट के बीजक एक समय में एक या थोक में तैयार किए जा सकते हैं। आप उन्हें मैनुअली तैयार कर सकते हैं या उन्हें कन्फीगर किया जा सकता है ताकि उन्हें स्वचालित ढंग से तैयार किया जा सके।

### <a name="manually-create-project-invoices-in-psa"></a>PSA में प्रोजेक्ट के बीजक मैनुअली तैयार करना

**प्रोजेक्ट संविदाएँ** सूची के पेज से, आप प्रत्येक प्रोजेक्ट संविदा के लिए अलग से प्रोजेक्ट बीजक तैयार कर सकते हैं या एक से अधिक प्रोजेक्ट संविदाओं के लिए थोक में बीजक तैयार कर सकते हैं।

किसी विशेष प्रोजेक्ट संविदा का बीजक तैयार करने के लिए इस चरण का पालन करें।

- **प्रोजेक्ट अनुबंध** लिस्ट पेज पर, एक प्रोजेक्ट संविदा खोलें और **इनवॉइस बनाएँ** चुनें।

    ![किसी विशेष प्रोजेक्ट अनुबंध के लिए प्रोजेक्ट बीजक तैयार करना.](media/CreateProjectInvoicesOneByOne.png)

    **बीजक के लिए तैयार** स्थिति वाले चुने गए प्रोजेक्ट संविदा के सभी लेनदेनों के लिए बीजक तैयार किया जाता है। इन लेनदेनों में समय, खर्च, माइलस्टोन और प्रॉडक्ट-आधारित संविदा लाइनें शामिल होती हैं।

थोक में बीजक बनाने के लिए इन चरणों का पालन करें।

1. **प्रोजेक्ट संविदाएँ** सूची पेज में, ऐसी एक या एक से अधिक प्रोजेक्ट संविदाएँ चुनें जिनके लिए आपको बीजक बनाना है, फिर **प्रोजेक्ट बीजक बनाएँ** चुनें।

    ![थोक में प्रोजेक्ट के बीजक बनाना.](media/CreateProjectInvoicesBulk.png)

    चेतावनी का संदेश आपको सूचित करता है कि बीजक बनाने से पहले देरी होगी। इसकी प्रक्रिया भी दिखाई जाएगी।

2. मैसेज बॉक्स के बंद करने के लिए **ओके** चुनें।

    **बीजक के लिए तैयार** वाली स्थिति के संविदा लाइन पर सभी लेनदेनों के लिए बीजक तैयार किया जाता है। इन लेनदेनों में समय, खर्च, माइलस्टोन और प्रॉडक्ट-आधारित संविदा लाइनें शामिल होती हैं।

3. तैयार किए गए बीजक देखने के लिए, **सेल्स** \> **बिलिंग** \> **बीजक** में जाएँ। आपको प्रत्येक प्रोजेक्ट संविदा के लिए एक बीजक दिखेगा।

### <a name="set-up-automated-creation-of-project-invoices-in-psa"></a>PSA में प्रोजेक्ट बीजक का स्वचालित सृजन सेट अप करें

PSA में स्वचालित बीजक रन कन्फीगर करने के लिए इन चरणों का पालन करें।

1. **Project Service** \> **सेटिंग** \> **बैच जॉब** में जाएँ।
2. एक बैच जॉब तैयार करें और उसे **PSA बीजक बनाएँ** नाम दें। बैच जॉब के नाम में "बीजक बनाएँ" शब्द होना ज़रूरी है।
3. **जॉब प्रकार** फील्ड में, **कुछ नहीं** चुनें। **रोज़ की आवॉत्ति** और **सक्रिय है** विकल्प अपने आप **हाँ** में सेट होते हैं।
4. **वर्कफ्लो चलाएँ** चुनें। **लुक अप रिकार्ड** डॉयलॉग बॉक्स में, आपको तीन वर्कफ्लो दिखेंगे:

    - ProcessRunCaller
    - ProcessRunner
    - UpdateRoleUtilization

5. **ProcessRunCaller** चुनें, फिर **Add** चुनें।
6. अगले डॉयलॉग बॉक्स में,**ओके** चुनें। **प्रोसेस** वर्कफ्लो के बाद एक **स्लीप** वर्कफ्लो आएगा।

    आप **ProcessRunner** को 5 चरणों में चुन सकते हैं। इसके बाद, जब आप **OK** चुनते हैं, तो **स्लीप** वर्कफ्लो के बाद **प्रोसेस** वर्कफ्लो आएगा।

**ProcessRunCaller** और **ProcessRunner** वर्कफ्लो बीजक तैयार करेंगे। **ProcessRunCaller** कॉल **ProcessRunner**। **ProcessRunner** वह वर्कफ्लो होता है जो वास्तव में बीजक तैयार करता है। यह बीजक तैयार करने के लिए आवश्यक सभी संविदा लाइनों से गुजरता है और उन लाइनों के लिए बीजक तैयार करता है। बीजक के लिए आवश्यक संविदा लाइनें तय करने के लिए, जॉब में संविदा लाइनों के लिए बीजक चलाने की तारीखें देखी जाती हैं। यदि किसी एक संविदा से संबंधित संविदा लाइनों की बीजक चलाने की तारीखें समान हैं तो दो बीजक लाइनों वाले एक बीजक में लेनदेन संयोजित कर दिए जाते हैं। यदि बीजक तैयार करने के लिए कोई लेनदेन न हों तो जॉब बीजक तैयार करना छोड़ देता है।

**ProcessRunner** चलने का काम पूरा होने के बाद, यह **ProcessRunCaller** को बुलाता है और अंतिम समय देता है और बंद हो जाता है। इसके बाद **ProcessRunCaller** टाइमर शुरु करता है जो निर्दिष्ट अंतिम समय से 24 घंटों तक चलते रहता है। टाइमर के अंत में, **ProcessRunCaller** बंद हो जाएगा।

बीजक तैयार करने के लिए बैच प्रोसेस जॉब आवर्ती जॉब है। यदि बैच प्रोसेस कई बार चलाया जाता है तो जॉब कई बार किया जाएगा और त्रुटियाँ होंगी। इसलिए, आपको केवल एक बार बैच प्रोसेस शुरु करना चाहिए और इसके बंद होने पर ही दोबारा चालू करना चाहिए।

> [!NOTE]
> Project Service Automation में बैच इनवॉइसिंग केवल उन परियोजना अनुबंध पंक्तियों के लिए चलती है, जो इनवॉइस शेड्यूल द्वारा कॉन्फ़िगर की गई होती हैं. निश्चित मूल्य बिलिंग विधि वाली अनुबंध पंक्ति में माइलस्टोन कॉन्फ़िगर होने चाहिए. समय और सामग्री बिलिंग विधि वाली परियोजना अनुबंध पंक्ति को दिनांक-आधारित इनवॉइस शेड्यूल सेट अप की आवश्यकता होगी. कोट पंक्ति पर आधारित परियोजना के संदर्भ में इनवॉइस आवृत्ति सेट अप करने के बारे में जानकारी, विषय [कोट और कोट पंक्तियों](basic-quote-lines.md#invoice-schedule) में प्रदान की गई है. यही बात परियोजना-आधारित अनुबंध पंक्ति पर लागू होती है.      
 
### <a name="edit-a-draft-psa-invoice"></a>ड्राफ्ट PSA बीजक एडिट करना

जब आप प्रोजेक्ट के बीजक का ड्राफ्ट तैयार करते हैं तो समय और खर्च की प्रविष्टियों को अनुमोदन प्रदान किए जाने पर बिक्री के बिल न किए गए सभी लेनदेन बीजक में लाए जाते हैं। बीजक के मसौदा अवस्था में होने पर आप निम्नलिखित एडजस्ट कर सकते हैं:

- बीजक लाइन के विवरण को हटाना या एडिट करना।
- बिल की प्रमात्रा और प्रकार को एडिट करना या एडजस्ट करना।
- बीजक के लेनदेन के रूप में समय, खर्च और शुल्क सीधे शामिल करना। आप इस सुविधा का प्रयोग तब भी कर सकते हैं जब बीजक लाइन को संविदा लाइन से जोड़ा जाता है जिसमें इस प्रकार के लेनदेन वर्गों की अनुमति होती है।

बीजक को संपुष्ट करने के लिए **संपुष्ट** चुने। संपुष्ट की कार्रवाई एकतरफा कार्रवाई होती है। जब आप **संपुष्ट** चुनते हैं तो सिस्टम बीजक को रीड-ओनली बना देता है और प्रत्येक बीजक लाइन के लिए प्रत्येक बीजक लाइन से बिल की गई वास्तविक बिक्री तैयार की जाती है। यदि बीजक लाइन के विवरण बिन न की गई वास्तविक बिक्री दर्शाती है तो सिस्टम वास्तविक रूप से बिल न की गई बिक्री को वापस भी कर देता है। (बीजक लाइन का कोई विवरण जो समय और खर्च की प्रविष्टि से बनाया गया है, बिल न की गई वास्तविक बिक्री को दर्शाता है।) जनरल लेजर इंटीग्रेशन सिस्टम लेखांकन के प्रयोजनार्थ प्रोजेक्ट कार्य को वापस करने के लिए इसका इस्तेमाल कर सकता है।

### <a name="correct-a-confirmed-psa-invoice"></a>एक संपुष्ट PSA बीजक को सुधारना

संपुष्ट PSA बीजकों को एडिट (सुधार) किया जा सकता है। जब आप एक संपुष्ट बीजक में सुधार करते हैं तो एक सुधारित बीजक का एक नया मसौदा तैयार होता है। क्योंकि मान्यता यह होती है कि आप मूल बीजक में किए गए सभी लेनदेनों और मात्राओं को वापस करना चाहते हैं जिसमें मूल बीजक के सभी लेनदेन शामिल होते हैं और उसकी सभी मात्राएँ 0 (शून्य) हो जाती हैं।

यदि किसी लेनदेन में किसी सुधार की ज़रूरत नहीं होती है तो आप उन्हें सुधार किए गए बीजक के मसौदे से हटा सकते हैं। यदि आप किसी आंशिक मात्रा को ही बदलना या वापस करना चाहते हैं तो आप लाइन विवरण में **क्वान्टिटी** फील्ड को एडिट कर सकते हैं। यदि आप बीजक लाइन विवरण को खोलते हैं, तो आप मूल बीजक की मात्रा को देख सकते हैं। इसके बाद आप चालू बीजक मात्रा को एडिट कर सकते हैं ताकि यह मूल बीजक की मात्रा से कम या अधिक हो।

जब आप सुधारित बीजक को संपुष्ट करते हैं तो मूल रूप से बिल की गई वास्तविक बिक्री उलट जाती है और नई बिल की गई वास्तविक बिक्री तैयार की जाती है। यदि मात्रा को कम किया जाता है तो अंतर के कारण नई बिल न की गई वास्तविक बिक्री भी तैयार कर ली जाती है। उदाहरण के लिए, यदि बिल की गई मूल बिक्री आठ घंटों के लिए थी और सुधारित बीजक लाइन विवरण की घटी मात्रा छ: घंटों के लिए है, तो PSA बिल किए गए मूल बिक्री लाइन को उलट देता है और दो नए वास्तविक बिल तैयार हो जाते हैं:

- छ: घंटों के लिए बिल की गई वास्तविक बिक्री।
- शेष दो घंटों के लिए बिल न की गई वास्तविक बिक्री। इस लेनदेन को बाद में बिल किया जा सकता है या ग्राहक के साथ हुई बातचीत पर निर्भर करते हुए, प्रभार के लिए नहीं दर्शाया जा सकता है।


[!INCLUDE[footer-include](../includes/footer-banner.md)]